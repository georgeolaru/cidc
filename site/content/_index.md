---
title: Creativ înainte de cafea
descriere: >-
  Creativ înainte de cafea este o metaforă ascunsă sub forma unui eveniment pe
  care îl voi pune cap-la-cap de fiecare dată când o să simt că pot să scot o
  poveste de felul ăsta în lume.
story:
  subtitle: 'Salut,'
  text: >-
    <p>În 2011 am cunoscut-o pe Adriana — o apariție care m-a surprins cu
    numărul de espresso-uri devorate într-o oră și viteza cu care conecta idei.
    Opt ani mai târziu, vorbește domol, și-a reglat relația cu cafeaua, dar
    adună în continuare oameni și construiește <strong>comunități</strong>.</p>

    <p>Împreună am făcut Creative Coffee, o întâlnire (aproape) lunară cu
    antreprenori din <strong>industriile creative</strong>. Am ținut-o așa trei
    ani, dintre care ultimul l-am petrecut singură la vâsle și am avut timp să
    îmi iau multe bobârnace, dar și să adun lecții utile la casa omului.
    Creative Coffee mi-a fost ca o școală alternativă de disciplină, inițiativă
    și dorință de schimbare.</p>

    <p class="bt--dotted bt bw2 b--primary-2  pt4 mt4"><strong>Astăzi</strong>,
    după un carusel intens de emoții de toate felurile, depășirea unor frici și
    descoperirea altora, încăpățânarea de a mișca ceva la nivel local, dorul de
    creativi și bucuria unei regăsiri cu mine însămi, rescriu povestea sub
    numele de <strong>"Creativ înainte de cafea"</strong>.</p>

    <p>Sunt într-un punct în care simt că în industriile creative avem nevoie să
    auzim <strong>povești autentice</strong> mai mult ca niciodată. Să exersăm
    toleranța și empatia. Să lăsăm armele jos și comparațiile la o parte. Să
    alegem vulnerabilitea în locul zidurilor. Să înlocuim <em>succesul</em> cu
    bucuria neaoșă. Să ne ascultăm șoaptele venite din interior. Să fim mai mult
    <em>împreună</em> și mai puțin <em>separat</em>. <br></p>

    <img src="img/logo-alb-1.png" class="w-100 w-90-ns mv4">

    <p><em>Creativ înainte de cafea</em> este o metaforă ascunsă sub forma unui
    eveniment pe care îl voi pune cap-la-cap de fiecare dată când o să simt că
    pot să scot o poveste de felul ăsta în lume. Timp de o oră, poate un pic mai
    mult, voi sta de vorbă cu un creativ despre <strong>dilemele, îngrijorările,
    frustrările, anxietățile, bucuriile și reușitele</strong> pe care le
    trăiește și care își pun amprenta asupra propriei deveniri. Îl iau cu mine
    într-o călătorie <em>înainte de cafea</em>, în care suntem noi cu noi,
    onești și <em>pe bune</em>.</p>

    <p>Îmi doresc să punem frână împreună la ritmul nebun al vieții digitale și
    non-digitale și vreme de o oră și jumătate să construim o lume a
    noastră.</p>

    <p>Cu bucurie,<br>Oana</p>
  titlu: Sunt Oana și vreau să îți spun o poveste.
eveniment:
  buton_label: 'Poze pe Facebook '
  buton_link: >-
    https://www.facebook.com/pg/creativinaintedecafea/photos/?tab=album&album_id=926435227690383
  descriere: >-
    Mă bucur că la a patra ediție, pe **11 august**, în grădina **Pixelgrade**,
    o am alături de mine pe **Gabriela** de la _Strașnic_, un business local de
    piese făcute manual din lemn masiv. Platourile create în atelier sunt un
    pretext minunat de strâns oameni în jurul mesei și de încurajat împărtășirea
    de povești autentice, care ne aduc mai aproape unii de alții.
  image: /img/-cic-strasnic-cana.png
  subtitlu: A treia ediție cu
  titlu: Gabriela Toderău
sustinatori:
  descriere: >-
    Mai jos sunt câțiva dintre oamenii care mă susțin în provocarea asta și
    cărora le mulțumesc. Fără aceste spirite creative, nu aș fi avut curajul să
    mă înham la povocarea asta.
  titlu: Susținători
contact:
  descriere: >-
    Vremuri mai bune de stat la povești nu au fost. Pe mine, cel mai ușor mă
    găsești pe mail. În felul ăsta am șansa să îți aloc spațiu și timp astfel
    încât să fiu generoasă atunci când îți răspund.
  titlu: De găsit
---

